# Innlogging

Innlogging på Dapla er veldig enkelt. Dapla er en nettadresse som alle SSB-ere kan gå inn på hvis de er logget på SSB sitt nettverk. Å være logget på SSB sitt nettverk betyr i denne sammenhengen at man er logget på med **VPN**, enten man er på kontoret eller på hjemmekontor. For å gjøre det enda enklere har vi laget en fast snarvei til denne nettadressen [på vårt intranett/Byrånettet](https://ssbno.sharepoint.com/sites/byraanettet)(se @fig-intranett).

![Snarvei til Dapla fra intranett](./images/intranett_dapla.png){fig-alt="Bilde av SSB sitt intranett der Dapla-lenken er uthevet" #fig-intranett}

Men samtidig som det er lett å logge seg på, så er det noen kompliserende ting som fortjener en forklaring. Noe skyldes at vi mangler et klart språk for å definere bakkemiljøet og skymiljøet slik at alle skjønner hva man snakker om. I denne boken definerer bakkemiljøet som stedet der man har drevet med statistikkproduksjon de siste tiårene. Skymiljøet er den nye dataplattformen **Dapla** på Google Cloud. 

Det som gjør ting litt komplisert er at vi har 2 Jupyter-miljøer på både bakke og sky. Årsaken er at vi har ett test- og ett prod-område for hver, og det blir i alt 4 Jupyter-miljøer. @fig-four_envs viser dette. 

![De 4 Jupyter-miljøene i SSB. Et test-miljø og et prod-miljø på bakke og sky/Dapla](./images/bakke_vs_sky.png){ fig-alt="Bilde som viser de 4 Jupyter-miljøene i SSB" width=75% #fig-four_envs }

Hver av disse miljøene har sin egen nettadresse og sitt eget bruksområde.

## Dapla

I de fleste tilfeller vil en statistikker eller forsker ønske å logge seg inn i prod-miljøet. Det er her man skal kjøre koden sin i et produksjonsløp som skal publiseres eller utvikles. I noen tilfeller hvor man ber om å få tilgjengliggjort en ny tjeneste så vil denne først rulles ut i testområdet som vi kaller **staging-området**. Årsaken er at vi ønsker å beskytte prod-miljøet fra software som potensielt ødelegger for eksisterende funksjonalitet. Derfor ruller vi ut nye ting i staging først. Av den grunn vil de fleste oppleve å bli bedt om å logge seg inn der for testing en eller annen gang. Under forklarer vi hvordan man går frem for å logge seg på de to ulike miljøene på Dapla. 

### Prod

For å logge seg inn inn i prod-miljøet på Dapla kan man gjøre følgende: 

1. Gå inn på lenken <https://jupyter.dapla.ssb.no/> i en Chrome-nettleser eller klikk på lenken på Byrånettet som vist i @fig-intranett.
2. Alle i SSB har en Google Cloud-konto som må brukes når man logger seg på Dapla. Brukernavnet i Google er det samme som din *korte* epost-adresse (f.eks. cth@ssb.no). Hvis du ikke allerede er logget inn i Google vil du få spørsmål om å velge hvilken Google-konto som skal brukes (@fig-login-1). Logg inn med din Google-konto (ssb.no) og ditt AD-passord.

![Velg en Google-konto](./images/login-1.png){ fig-alt="Bilde som vise påloggingsvindu fra Google" width=75% #fig-login-1 }

3. Deretter blir man spurt om man godtar at ssb.no (altså Dapla) kan bruke din Google Cloud-konto (@fig-login-2). Trykk **Allow**. 

![Tillat at ssb.no får bruke din Google Cloud-konto](./images/login-2.png){ fig-alt="Spørsmål om å godta at SSB-profilen din blir brukt av Google" width=75% #fig-login-2 }

4. Deretter lander man på en side som lar deg avgjøre hvor mye maskinkraft som skal holdes av til deg (@fig-login-3). Det øverste alternativet er valgt som standard, og er tilstrekkelig for de fleste.

![Velg hvor mye maskinkraft du trenger](./images/login-3.png){ fig-alt="Spørsmål om å godta at SSB-profilen din blir brukt av Google" width=75% #fig-login-3 }

5. Vent til maskinen din starter opp (@fig-login-4). Oppstartstiden kan variere.

![Starter opp Jupyter](./images/login-4.png){ fig-alt="Bilde som viser oppstart av Jupyter" width=100% #fig-login-4 }

Etter dette er man logget inn i et Jupyter-miljø som kjører på en minimal Ubuntu-maskin. Hvis man er del av [et Dapla-team](./dapla.team.html) får man også tilgang til alt teamet har tilgang til.

### Staging

Innlogging til staging-miljøet er identisk med innloggingen til prod-miljøet, med ett viktig unntak: nettadressen er nå <https://jupyter.dapla-staging.ssb.no/>.

Litt mer om hva som er tilgjenglig her kommer. 

### Kjente feil ved pålogging
#### Account already exists

Noen ganger kan man komme i en situasjon hvor løsningen for Single Sign-On (pålogging på tvers av flere systemer) gir en feilmelding a la @fig-login-sso-error:

![Feil som kan oppstå ved pålogging](./images/account-already-exist.png){ fig-alt="Bilde som viser feilmeldingen Account already exist" width=100% #fig-login-sso-error }

I denne situasjonen må man trykke på knappen "Add to existing account". Da vil skjermbildet @fig-login-sso dukke opp:

![Klikk på Google-knappen for å logge på igjen](./images/account-authenticate-link.png){ fig-alt="Bilde som viser påloggingsvindu" width=100% #fig-login-sso }

Her må man tykke på Google-knappen (se pil), og deretter logge inn som vist i @fig-login-1 tidligere i dette avsnittet.

## Bakkemiljøet

Jupyter-miljøet på bakken bruker [samme base-image](https://github.com/statisticsnorway/jupyterlab-common)^[Hva er base-image?] for å installere Jupyterlab, og er derfor identisk på mange måter. Men innloggingen er ganske forskjellig.

:::{.callout-note}
Fom. 5. desember 2022 har vi byttet ut Jupyter-miljøet på bakken. Beskrivelsene under gjelder derfor det nye miljøet. Fram til 15. januar vil du kunne bruke det gamle miljøet ved å gå inn på lenken <https://jupyter-prod.ssb.no/> manuelt i Google Chrome. Etter 15. januar blir det gamle Jupyter-miljøet avviklet.  
:::

### Prod

Du logger deg inn på prod i bakkemiljøet på følgende måte: 

1. Logg deg inn på Citrix-Windows i bakkemiljøet. Det kan gjøres ved å bruke lenken **Citrix** på Byrånettet, som også vises i @fig-intranett.
2. Trykk på Jupyterlab-ikonet, som vist på @fig-jupyter-icon, og logg deg inn med vanlig brukernavn og passord.

![Jupyterlab-ikon på Skrivebordet i Citrix-Windows.](./images/citrix_jupyter_icon.png){ fig-alt="Bildet som viser hvordan man åpner Jupyterlab-miljet på bakken." width=75% #fig-jupyter-icon }



Når du trykker på ikonet blir du tatt til nettadressen <https://sl-jupyter-p.ssb.no/>. Du kunne også åpnet Jupyterlab ved åpne Chrome-nettleseren og skrive inn adressen manuelt. 



### Staging

Innlogging til staging-miljøet har ingen snarvei på Skrivebordet, og du må gjøre følgende for å åpne miljøet: 

1. Åpne Chrome-nettleseren i Citrix-Windows.
2. Skriv inn url-en <https://sl-jupyter-t.ssb.no/>
