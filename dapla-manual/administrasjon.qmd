# Administrasjon av team

I dette kapitlet viser vi hvordan du kan gjøre endringer i et eksisterende team. Typiske endringer er å: 

- Legge til eller fjerne medlemmer i et team
- Liste ut medlemmer og tilgangsgrupper i et team

Mer kommer snart.

## Legge til eller fjerne medlemmer i et team

For å legge til eller fjerne medlemmer i et team må du foreløpig opprette en [Kundeservice-sak](https://ssb.pureservice.com/#/new/7). Oppgi navnet på teamet du ønsker å endre på og hvilke medlemmer du ønsker å legge til eller fjerne. Oppgi også hvilken tilgangsgruppe medlemmene skal ha (*data-admins*, *developers* eller *consumers*).

Endringer i team må godkjennes av seksjonsleder før de blir gjort.

::: {.callout-note}
## Midlertidig løsning

At endringer i team må gjøres via Kundeservice er midlertidig. Det jobbes med å lage et eget verktøy for dette.
:::

## Se medlemmer og roller i et team

For å se hvem som har hvilke tilganger i et **Dapla-team** så kan du gå inn på [Azure Active directory](https://portal.azure.com/#view/Microsoft_AAD_IAM/GroupsManagementMenuBlade/~/AllGroups). Her får du se en oversikt over alle Dapla-team, hvem som er medlemmer, og hvilken tilgangsrolle de har.

Anta at vi ønsker å se hvilke SSB-ansatte som har tilgang til teamet **skatt-person**. Da kan vi gjøre følgende: 

1. Gå inn på nettsiden til [Azure Active directory](https://portal.azure.com/#view/Microsoft_AAD_IAM/GroupsManagementMenuBlade/~/AllGroups).

2. Skriv inn **skatt-person** i søkefeltet slik som vist i @fig-azure-ad-overview.

![Nettsiden til *Azure Active directory*.](images/azure_ad.png){fig-alt="Bilde av nettsiden til Azure AD der brukeren har søkt opp Dapla-teamet skatt-person" #fig-azure-ad-overview}

@fig-azure-ad-overview viser at det finnes 5 tilgangsroller knyttet til et Dapla-team:

    1. managers (benyttes ikke enda)
    2. support (benyttes ikke enda)
    3. developers
    4. consumers
    5. data-admins

I realiteten er det bare **data-admin** og **developer** som er aktuelle tilgangsroller for å produsere statistikk i Dapla-teamet. **consumers**-rollen innehas av folk fra andre Dapla-team som skal ha tilgang til data i din *delt-bøtte*. 

3. Hvis jeg ønsker å se hvem som er data-admins i teamet **skatt-person**, så kan jeg trykke på **skatt-person-data-admins**, og derettes trykke på **Members** i menyen til venstre. Da får jeg opp en liste over alle som har tilgang til **data-admins** i Dapla-teamet **skatt-person**.
