# Navnestandard datalagring

::: {.callout-note}
## Krav til dokumentasjon av datasett
I SSB er det et krav at datasett i datatilstandene**^1^** (inndata), klargjorte
data, statistikk og utdata dokumenteres. Det er spesielt viktig at klargjorte
data, som er grunnlag både for statistikk, arkiv og datadeling, dokumenteres
godt. Dokumentasjon er nødvendig for at vi skal finne, forstå og (gjen)bruke
SSBs data. De fysiske datasettene og variablene som inngår i disse skal
dokumenteres med bruk av metadataløsningene
[DataDoc](https://manual.dapla.ssb.no/datadoc.html) (datasettdokumentasjon),
[VarDef](/wiki/spaces/MPD/pages/3009839199/VarDef+-+Krav+til+dokumentasjon+av+variabler)
**^2^** (variabeldefinisjoner) og [KLASS](https://www.ssb.no/klass/) (kodelister
og klassifikasjoner).

*Se også detaljerte krav til datasett-metadata i dokumentene [DataDoc - Krav
til dokumentasjon av datasett](https://statistics-
norway.atlassian.net/l/c/JFFaM2ix) og for variablene som inngår i
datasettet [DataDoc - Variabelforekomst](https://statistics-
norway.atlassian.net/l/c/VtfAPDaV)*

En viktig del av datadokumentasjonsarbeidet er hvordan datasett versjoneres og
organiseres i en standardisert mappestruktur (katalogstruktur). Dette
dokumentet beskriver en **navnestandard for mappestruktur og datasett**
(datafilene), i tillegg til **regler for versjonering av datasett**
(datafilene).

**^1^** *Datatilstanden “kildedata” omfattes ikke av denne navnestandarden i og
med at kildedata mottas av SSB i mange former/strukturer, og at kildedata i
liten grad skal deles internt og eksternt (begrenset tilgang). Det må
eventuelt vurderes om det skal utarbeides egne retningslinjer for lagring av
kildedata. Datatilstanden “inndata” er nevnt i parentes i og med at denne
datatilstanden ikke er obligatorisk.*

**^2^** *Utvikling av nye VarDef er i skrivende stund ikke påbegynt. SSBs
eksisterende variabeldefinisjonsløsning*
[_Vardok_](https://www.ssb.no/a/metadata/definisjoner/variabler/main.html)
*skal derfor benyttes fram til ny løsning er klar.*
:::

::: {.callout-note}
## Krav til lagringsformater for datasett
Dokumentet “[Standardformater for datalagring i SSB](https://statistics-
norway.atlassian.net/l/c/6JLd40Go#Anbefalte-dokumenttyper-\(filformater\)-for-
datautveksling-og-lagring)” beskriver krav til filformater og dataformater ved
lagring av klargjorte data som skal benyttes til utarbeiding av statistikk,
datadeling og arkivering.
:::


# Navngiving av mapper og datasett (filer)

Navnestandarden**^3^** baseres på kapitelet [“Bøtter” i Dapla-
manualen](https://manual.dapla.ssb.no/b%C3%B8tter.html), interndokumentet
[Datatilstander i
SSB](https://ssbno.sharepoint.com/sites/Internedokumenter/Delte%20dokumenter/Forms/AllItems.aspx?id=%2Fsites%2FInternedokumenter%2FDelte%20dokumenter%2FInterne%20dokumenter%202021%2F2021%2D17%20Datatilstander%20i%20SSB%20%2Epdf&parent=%2Fsites%2FInternedokumenter%2FDelte%20dokumenter%2FInterne%20dokumenter%202021https://ssbno.sharepoint.com/sites/Internedokumenter/Delte%20dokumenter/Forms/AllItems.aspx?id=%2Fsites%2FInternedokumenter%2FDelte%20dokumenter%2FInterne%20dokumenter%202021%2F2021%2D17%20Datatilstander%20i%20SSB%20%2Epdf&parent=%2Fsites%2FInternedokumenter%2FDelte%20dokumenter%2FInterne%20dokumenter%202021)
og *“statistikk kortnavn”* i
[Statistikkregisteret](https://wiki.ssb.no/display/SSBNO/4.3.1+Statistikkregisteret).

**^3^** *Navnestandarden er foreløpig begrenset til lagring av datafiler
i _[_Google Cloud Storage
Buckets_](https://cloud.google.com/storage/docs/introduction) _\- ofte kalt
“bøtte(r)” i SSB. Navnestandard for bruk av andre typer
datalagringsteknologier i Google Cloud, f.eks. BigQuery og CloudSQL, dekkes
ikke av denne navnestandarden!*

## Mapper (kataloger)

### Standard lagringsområder (bøtter) som opprettes for alle statistikkprodukt-team i SSB

Følgende lagringsområder (bøtter) operettes for alle team:

*  **ssb-prod-**<**teamnavn**>**-data-kilde** : Inneholder ubehandlede rådata fra datakildene.
*  **ssb-prod-**<**teamnavn**>**-data-produkt** : Inneholder data knyttet til statistikkproduktet.
*  **ssb-prod-**<**teamnavn**>**-data-delt** : Inneholder data knyttet til statistikkproduktet som kan deles med andre statistikkteam.

Denne navnestandarden gjelder primært for lagringsområdene *data-produkt* *og *data-delt*, men er også anbefalt brukt for *data-kilde*.

### Datatilstander, prosesser, permanente data og temporære data

I en statistikkproduksjon skal det for hver datatilstand lagres permanente
datasett (datafiler). Disse datasettene skal følge denne navnestandarden
inkludert kravet til versjonering og dokumentasjon (metadata). Det er
imidlertid **viktig å skille mellom behovet for permanente data og temporære
data**. I prosessene som kjøres mellom hver datatilstand, f.eks.
klargjøringsprosessene mellom inndata og klargjorte data, vil det være behov
for temporær datalagring. **Temporære data skal aldri deles**, og det stilles
derfor ingen krav til verken navnestandard, versjonering eller dokumentasjon
(metadata) av disse. Det er helt opp til hvert produkt-team hvordan de vil
organisere temporære data. **Ved å skille mellom permanent datalagring og
temporære datalagring oppnår vi en optimal løsning både for dataprodusenter
(statistikkseksjonene) og data-konsumentene (interne og eksterne brukere)**.
Produsentene får nødvendig fleksibilitet til å prosessere data i temporære
områder, mens konsumentene får godt dokumenterte og versjonerte data i en
standardisert mappe-struktur og tilgjengelig for gjenfinning i en søkbar
datakatalog.

![Figur 1: Datatilstander, permanente og temporære data](./images/navnestandard_datatilstander.png)


### Statistikkprodukter og dataprodukter

#### Statistikkprodukter

Alle SSBs tidligere og nåværende statistikkprodukter inngår
[Statistikkregisteret](https://wiki.ssb.no/display/SSBNO/4.3.1+Statistikkregisteret).
Før publisering på [ssb.no](http://ssb.no) må alle statistikkprodukter være
registrert i Statistikkregisteret med informasjon om bl.a. statistikkens navn,
emne-område, eierseksjon og publiseringstidspunkt. I tillegg får statistikkene
tildelt et kortnavn. Eksempler på statistikk-kortnavn er:

* `"kpi"` for konsumprisindeksen 
* `"reise"` for reiseundersøkelsen
* `"ftot"` for næringslivstjenester, omsetning etter tjenestetype

Kortnavnene er unike og stabilt over tid (uforanderlige). De er derfor valgt
som grunnlag for kategorisering/inndeling av datasett i Dapla, dvs. benyttes
som grunnlag for navn på mappene i lagringsområdene (bøttene).

*Statistikkregisteret har også et [API for å hente informasjon om alle SSBs
statistikker](https://i.ssb.no/statistikkregisteret/statistics) i json-
format.*

#### Dataprodukter

Det er imidlertid ikke slik at alle data i SSB kan knyttes direkte til en
statistikk i Statistikkregisteret. Flere statistikkseksjoner i SSB bearbeider
også data til andre bruksområder og formål, eksempelvis klargjøring av data
til forskning og utlån, bearbeiding av data som skal inngå som en del av andre
statistikker, og data som inngår i populasjonsregistre. Denne typen data
omtales i dette dokumentet som “dataprodukter”, og i navnestandarden skiller
vi mellom “dataprodukter” og “statistikkprodukter”. Det eksisterer ikke et
register med “kortnavn” for data-produktene i SSB, men hvert team må lage
kortnavn også for dataproduktene. Eksempler på dataprodukt-kortnavn er “nudb”
(utdanningsdatabasen) og “fd_trygd” (forløpsdatabasen for trygdedata).

::: {.callout-tip}
## "_data" - navnekonvensjon for dataprodukter
For å skille mellom dataprodukter og statistikkprodukter skal navnet på alle
mapper som representerer dataprodukter ha endelsen "**\_data**", f.eks.
"nudb**\_data**" og "fd\_trygd**\_data**".
:::


### Mappestruktur for organisering av datasett i Dapla-teamenes lagringsområder (bøtter)

Med utgangspunkt i standard bøtter som opprettes for alle statistikk-team i
DAPLA, Statistikkregisteret og datatilstander, er det utarbeidet følgende
regler for mappestrukturen og navngiving av mappene i bøttene _(gjelder for
data-produkt-bøtte og data-delt-bøtte, men anbefalt også for data-kilde-
bøtte)_ :

```
ssb-prod-<team-name>-data-produkt/  
└─ <statistikk-kortnavn> | <dataprodukt>_data/  
   └── <datatilstand>/  
       ├── [datasett-1]  
       ├── [datasett-2]  
       └── [datasett-NN]
```

::: {.callout-tip}
## Forklaring av mappe-nivåer i navenstandarden
* Første nivå er lagringsområdet (bøtte)
* Andre nivå er:  
-> enten **kortnavn** fra Statistikkregisteret  
-> eller et **dataprodukt-navn** (“*kortnavn*”)
* Tredje nivå er **datatilstand**
* Fjerde nivå er **datasett** (datafiler)
:::

#### Støtte for “egendefinerte under-mapper” ved behov for organisering av datasett i flere nivåer

Ved behov er det tillatt å utvide mappestrukturen med med flere egendefinerte
nivåer (nivå 4, 5, 6, .., N). Dette kan være nyttig for team som har veldig
mange datasett og har behov for å gruppere disse i flere undermapper:

```
ssb-prod-<team-name>-data-produkt/  
└─ <statistikk-kortnavn> | <dataprodukt>_data/  
   └── <datatilstand>/  
       └── <egen under-mappe>/  
           └── <egen under-under-mappe>/  
               └── <.. osv.>/  
                   ├── [datasett-1]  
                   ├── [datasett-2]  
                   └── [datasett-NN]
```

::: {.callout-tip}
## Eventuell bruk av egendefinerte nivåer i mappestrukturen
* Første nivå er lagringsområdet (bøtte)
* Andre nivå er:  
-> enten **kortnavn** fra Statistikkregisteret  
-> eller et **dataprodukt-navn** (“*kortnavn*”)
* Tredje nivå er **datatilstand**
* Fjerde nivå er **datasett** (datafiler)
* Nivå 4, 5, osv. er **egendefinerte under-mapper**
* Nederste nivå er **datasett** (datafiler)
:::

#### Støtte for temporære data (**temp**-mappe) og oppdragsdata (**oppdrag**-mappe)

Ved behov for lagring av temporære data (tilsvarende wk-katalogene på Linux på
bakken) er det støtte for å opprette en **temp** -mappe. Temporære data er kun
tillatt i data-produkt-bøtten, bør fjernes etter en viss tid, og skal ikke
deles med andre (kun tilgjengelige innenfor eget team).

Det er også anbefalt å opprette en **oppdrag** -mappe for team som jobber med
oppdragsvirksomhet. Egne regler gjelder for behandling og oppbevaring av
oppdragsdata. Det er derfor ønskelig at disse organiseres i en egen mappe.
Utover dette er det anbefalt å ha med WebSak-saksnummer til oppdraget enten
som en undermappe eller som en del av datasett-navnet.

```
ssb-prod-<team-name>-data-produkt/  
└─ <statistikk-kortnavn> | <dataprodukt>_data/  
   └── <datatilstand>/  
   └── <datatilstand>/  
       ├── [datasett-1]  
       ├── [datasett-2]  
       └── [datasett-NN]
└─ temp/  
   ├── [temp-datasett-A]  
   └── [temp-datasett-X]  
└─ oppdrag/  
   └── <WebSak-saksnummer>/  
       ├── [oppdrag-datasett-Y]  
       └── [oppdrag-datasett-Z]
```

::: {.callout-tip}
## Bruk av temp-mappe og oppdrag-mappe
* Første nivå er lagringsområdet (bøtte)
* Andre nivå er:  
-> enten **kortnavn** fra Statistikkregisteret  
-> eller et **dataprodukt-navn** (“*kortnavn*”)
* Tredje nivå er **datatilstand**
* Fjerde nivå er **datasett** (datafiler)

*Her vises også:*

* **temp-mappe for temporære data**
* **oppdrag-mappe for oppdragsdata**
:::

### Eksempel på mappestruktur i data-produkt-bøtte

**Eksempel “Team overnaturlig”**

Nedenfor vises et eksempel på hvordan et tenkt team “ _Team overnaturlig_ ”
kan organisere sine tenkte statistikkprodukter “*ufo*” og “*superhelt*” i
en mappestruktur:

```
ssb-prod-team-overnaturlig-data-produkt/  
└── ufo/  
    ├── inndata/  
    ├── klargjorte-data/  
    ├── statistikk/  
    └── utdata/  
└── superhelt/  
    ├── inndata/  
    ├── klargjorte-data/  
    ├── statistikk/  
    └── utdata/  
└── temp/  
└── oppdrag/  
```

**Eksempel “Team reiseliv” - Seksjon for næringslivets konjunkturer (S422)**

Teamet har ansvar for 3 statistikk-produkter (kortnavn “overnatting”, “reise” og “grensehandel”)

* Ett ALTINN-skjema og 2 utvalgsinnsamlinger med intervjuer på telefon/CATI
* Produksjonsløpet har fokus på statistikkprodukter fra kildedata til utdata

```
ssb-prod-reiseliv-data-produkt/  
└── overnatting/  
     ├── inndata/  
     ├── klargjorte-data/  
     ├── statistikk/  
     └── utdata/  
└── reise/  
     ├── inndata/  
     ├── klargjorte-data/  
     ├── statistikk/  
     └── utdata/  
└── grensehandel/  
     ├── inndata/  
     ├── klargjorte-data/  
     ├── statistikk/  
     └── utdata/  
└── temp/
```

**Eksempel “Team trygd” - Seksjon for inntekts- og levekårsstatistikk (S350)**

Teamet har datainnsamling fra flere av NAV sine register

* Data klargjøres og brukes til flere formål, bl.a. utlån av data til forskere (FD-Trygd) og levering til [microdata.no](http://Microdata.no) (S380)

::: {.callout-tip}
## Eksempel på *dataprodukt*
*Team trygd klargjør dataprodukter, ikke statistikkprodukter. Alle dataprodukt-kortnavn har derfor endelsen **“\_data”** i eksempel-mappestrukturen
nedenfor.*
:::

```
ssb-prod-trygd-data-produkt/  
└── barnetrygd_data/  
    ├── inndata/  
    ├── klargjorte-data/  
    ├── statistikk/  
    └── utdata/  
└── foedsykp_data/  
    ├── inndata/  
    ├── klargjorte-data/  
    ├── statistikk/  
    └── utdata/  
└── pensj_data/  
    ├── inndata/  
    ├── klargjorte-data/  
    ├── statistikk/  
    └── utdata/  
└──` … osv.  
└── temp/  
└── oppdrag/
```

## Filnavn for datasett

**Filnavnet til datasettet skal bygges opp av følgende elementer:**

| | *Element* | *Forklaring* |
| - | ----------- | ----------- |
| 1 | **Kort beskrivelse** | Kort tekst som forklarer datasettets innhold, f.eks. “varehandel, “personinntekt”, “grensehandel_imputert“ eller “framskrevne-befolkningsendringer“ |
| 2 | **Periode - inneholder data f.o.m. dato** | Datasettet inneholder data fra og med dato/tidspunkt. I filnavnet må perioden prefikses med “\_p”, eksempel “\_p2022” eller “\_p2022-01-01”.  *“\_p”* er en forkortelse for “periode”. *Se også gyldige [formater for periode (dato/tidspunkt)](https://statistics-norway.atlassian.net/wiki/spaces/MPD/pages/2953084957/Standardformater#Dato--og-tidsformater-(ISO-8601)) * |
| 3 | **Periode - inneholder data t.o.m. dato** | Datasettet inneholder data til og med dato/tidspunkt. *Denne brukes ved behov, eksempelvis for datasett som inneholder forløpsdata eller datasett med flere perioder/årganger.* |
| 4 | **Versjon** | Versjon av datasettet. I filnavnet må versjonsnummeret prefikses med “_v, eksempel “v1”, “v2” eller “v3”. *Se også eget kapittel om regler for versjonering av datasett.* |
| 5 | **Filtype** | Filendelse som sier noen om filtypen, f.eks. “.json”, “.csv”, “.xml” eller “.parquet”. |


### Format for filnavn (datasettnavn)

Filnavnet skal bygges opp på følgende måte:

`<kort-beskrivelse>_p<periode-fra-og-med>_p<perode-til-og-
med>_v<versjon>.<filtype>`

####  _Noen eksempler på gyldige filnavn_ :

`flygende_objekter_p2019_v1.parquet` (inneholder en årgang med data)

`ufo_observasjoner_p2019_p2020_v1.parquet` (inneholder 2 årganger med data)

`framskrevne-befolkningsendringer_p2019_p2050_v1.parquet` (inneholder data fra 2019 til 2050)

`sykepenger_p2022-01-01_p2022-12-31_v1.parquet` (inneholder data fra 01.01.2022 til 31.12.2022)

`utanningsnivaa_p2022-10-01_v1.parquet` (inneholder tverrsnittsdata (status) per 01.10.2022)

`grensehandel_imputert_p2022-10_p2022-12_v1.parquet` (inneholder data for okt., nov. og des. 2022)

`omsetning_p2020W15_v1.parquet` (inneholder data for uke-nummer 15 (week))

`skipsanloep_p2022B1_v1.parquet` (inneholder data for første 2 måneders-periode i 2022 (bimester))

`pensjon_p2018Q1_v1.parquet` (inneholder data for første kvartal (3-måneders-periode) i 2018 (quarter))

`nybilreg_p2022T1_v1.parquet` (inneholder data for første tertial (4 måneders-periode) i 2022)

`personinntekt_p2022H1_v1.parquet` (inneholder data for første halvår (6-måneders-periode) i 2022)

`varehandel_p2018Q1_p2018Q4_v1.parquet` (inneholder data for kvartalene 1, 2,3 og 4 i 2018)

#### Eksempel på datasett-filer i en mappestruktur

Nedenfor vises et eksempel på hvordan “ _Team overnaturlig_ ” har organisert
sine datasett-filer i en mappe-struktur for sin “ _ufo-statistikk_ ”:

```
ssb-prod-team-overnaturlig-data-produkt/  
└── ufo/  
    └── inndata/  
         ├── lysfenomen_p2019_v1.parquet  
         ├── lysfenomen_p2020_v1.parquet  
         ├── flygende_objekter_p2019_v1.parquet  
         └── flygende_objekter_p2020_v1.parquet  
    └── klargjorte-data/  
         ├── ufo_observasjoner_samlet_p2019_v1.parquet  
         └── ufo_observasjoner_samlet_p2020_v1.parquet  
    └── statistikk/  
         └── ufo_statistikk_p2019_p2020_v1.parquet  
    └── utdata/  
         ├── ufo_statistikk_fylke_p2019_p2020_v1.csv  
         └── ufo_statistikk_landet_p2019_p2020_v1.csv  
└── … osv.
```

### Tillatte tegn for bruk i filnavn og mappe-navn

Det er kun tillatt å bruke alfanumerisk tegn begrenset til:

  * **a-z** og **A-Z**
  *  **0-9**
  * **-** *(bindestrek)*
  *  **\_** *(understrek)*

::: {.callout-important}
## Andre krav til filnavn og mappe-navn

**Ikke bruk bokstavene “æ”, “ø” og “å” i filnavn eller i mappe-navn**. 

Anbefalingen er at disse erstattes med “ae”, “oe” og “aa”.

* *Eksempel: “naering”, “oekonomi” og “levekaar”*

**Mellomrom/ordskiller (space) erstattes med bindestrek (“-”) eller understrek (“\_”).**

* *Eksempel: “skatt_for_personer” og “vann-og-avloep”*

**Punktum (“.”) er kun tillatt brukt for å skille filnavnet fra filendelsen (filtypen).**

* *Eksempel: “persondata.parquet” og “persondata.csv”*

**Ingen andre spesialtegn er tillatt brukt i filnavn eller mappe-navn.**
:::


### “Datapartisjonering” - alternativ organisering av datasett med flere mapper og filer

Datatjenester/program-bibliotek som PySpark, PyArrow, Pandas og Dask har
funksjonalitet for
[datapartisjonering](https://arrow.apache.org/docs/python/generated/pyarrow.dataset.partitioning.html).
Dette er en teknikk som benyttes for å splitte opp veldig store datasett til
flere små datasett og deretter plassere disse filene i en mappe-struktur. En
av fordelene med dette er at konsumenter (brukere) kan jobbe med mindre deler
av store datasett. En vanlig praksis er å dele opp (partisjonere) et stort
datasett med mange årganger/perioder i flere små årgangsfiler. Da vil navnet
på root-mappen tilsvare navnet på filen _(hvis vi kun hadde én stor fil)_ , og
underkatalogene vil være periodeinndeling, f.eks. “/aargang2019” og
“/aargang2020”. Det er også mulig å “partisjonere” data på andre måter for å
støtte parallell-prosessering av store datasett i f.eks. Spark.

#### Eksempel på partisjonering av stort datasett

*“Team overnaturlig”* har et stort datasett med mange årganger med
observasjoner av “flygende objekter”.

```
ssb-prod-team-overnaturlig-data-produkt/  
└── ufo/  
    └── inndata/  
        └── flygende_objekter_p1980_p2020_v1.parquet
```

Teamet ønsker nå å “partisjonere” denne store datafilen i flere små
årgangsfiler (*med filtype parquet*).

*Det finnes flere bibliotek og verktøy som støtter partisjonering av store
datafiler, eksempelvis Pandas hvor det er mulig å partisjonere en dataframe på
følgende måte når den skrives til en parquet-fil(er):*

`df.to_parquet('./flygende_objekter_p1980_p2020_v1', partition_cols=['aar'])`

*Se mer informasjon om datapartisjonering med Pandas:* <https://pandas.pydata.org/docs/reference/api/pandas.DataFrame.to_parquet.html?highlight=example>

Nedenfor vises et eksempel på hvordan en mappestruktur med datasett-filer kan
se ut etter utført data-partisjonering.

```
ssb-prod-team-overnaturlig-data-produkt/  
└── ufo/  
    └── inndata/  
        └── flygende_objekter_p1980_p2020_v1/  
            └── aar=1980/  
                └── data.parquet  
            └── aar=1981/  
                └── data.parquet  
            └── aar=1982/  
                └── data.parquet  
            … osv.  
            └── aar=2020/  
                └── data.parquet
```
