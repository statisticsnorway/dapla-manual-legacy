# Datatilstander

En datatilstand er **et resultat av at et datasett har gått gjennom gitte operasjoner og prosesser** [@datatilstander2 pp. 5]. Denne siden er ment som en kort innføring i de forskjellige datatilstandene. Siden er basert på det interne dokumentet [Datatilstander SSB - 2. utgave](https://ssbno.sharepoint.com/sites/Internedokumenter/Delte%20dokumenter/Forms/AllItems.aspx?id=%2Fsites%2FInternedokumenter%2FDelte%20dokumenter%2FInterne%20dokumenter%202023%2F2023%2D14%20Datatilstander%20i%20SSB%2Epdf&parent=%2Fsites%2FInternedokumenter%2FDelte%20dokumenter%2FInterne%20dokumenter%202023). Definisjonene er direkte utdrag fra dette dokumentet. Se interndokumentet for en mer grundig gjennomgang av datatilstander i SSB.

I SSB skiller vi mellom fem datatilstander:

##### 1. Kildedata
##### 2. Inndata
##### 3. Klargjorte data
##### 4. Statistikk
##### 5. Utdata

Noen datatilstander er obligatoriske. Dette gjelder alle tilstandene utenom inndata.

![Figur 1: Datatilstander](images/datatilstander.png){fig-alt="Datatilstander" width="100%"}

### Kildedata
Kildedata er **data lagret slik de ble levert til SSB fra dataeier**. Eksempler på kildedata er: *grunndata*, *transaksjonsdata*, *administrative data*, *statistiske data* og *aggregerte data og rapporter* [@datatilstander2 pp. 7]. Kildedata lagres i bøtten `ssb-prod-<teamnavn>-data-kilde`. Les mer om bøtter [her](hva-er-botter.qmd) og lagringsstandarder [her](navnestandard-datalagring.qmd).

### Inndata
Inndata er **kildedata som er transformert til SSBs standard lagringsformat** [@datatilstander2 pp. 8]. Denne transformeringer inkluderer blant annet at dataene skal benytte UTF-8 tegnsett. Les mer om SSBs standard lagringsformat [her](https://statistics-norway.atlassian.net/wiki/spaces/MPD/pages/2953084957/Standardformater#UTF-8-tegnsett).
Inndata kan også være andre statistikkers glargjorte data og/eller statistikkdata [@datatilstander2 pp. 8]. Inndata er ikke en obligatorisk datatilstand. Inndata lagres i bøtten `ssb-prod-<teamnavn>-data-produkt`.

### Klargjorte data
Klargjorte data er inndata hvor:

* variablene er beregnet gjennom utregninger og koblinger mellom datasett
* nøyaktigheten er forbedret
    + for eksempel som resultat av editering eller imputering
* metadata med variabeldefinisjoner er lagt til.

Enhver endring som er gjort skal være sporbare og dokumentert slik at statistikkene skal være etterprøvbare. Klargjorte date er som regel *ikke* aggregerte - med mindre dataen vi mottar er aggregert. Med andre ord inneholder klargjorte data oftest enkeltobservasjoner - i likhet med kildedata og inndata [@datatilstander2 pp. 9]. Klargjorte data lagres i bøtten `ssb-prod-<teamnavn>-data-produkt`.

### Statistikk
Statistikk er "Tallfestede opplysninger om en gruppe eller et fenomen, og som kommer frem ved en sammenstilling og bearbeidelse av opplysninger om de enkelte enhetene i gruppen eller et utvalg av disse enhetene, eller ved systematisk observasjon av fenomenet" ifølge statistikkloven § 3a [@datatilstander2 pp. 10]. Statistikk lagres i bøtten `ssb-prod-<teamnavn>-data-produkt`.

Statistikk er ofte aggregerte data eller estimerte størrelser. Vi skiller mellom ujustert statistikk og justert statistikk. Indekser og sesongjusterte tall er eksempler på justert statistikk [@datatilstander2 pp. 10].

Statistikk kan være inndata til andre statistikker, og kan dermed inneholde konfidensielle og detaljerte data som ikke publiseres.

### Utdata
Utdata er **statistikk der kravene til konfidensialtet er ivaretatt**. Dette er datatilstanden som publiseres. Eksempler inkluderer: *statistikkbanktabeller*, *tabelloppdrag* og *internasjonal rapportering* [@datatilstander2 pp. 11]. Utdata lagres i bøtten `ssb-prod-<teamnavn>-data-produkt`.

-----

### Forventinger til metadata

Det er forskjellige forventinger til metadata for de ulike datatilstandene. Forskjellene er skildret underdisse punktene:

###### <span style="color:black;"> <ins> Kildedata </ins> </span>
- Informasjon på datasettnivå som dataeier, området dataene omhandler og tidsinformasjon
- Metadata om enkeltvariabler er begrenset til informasjonen dataeier selv avleverer.

###### <span style="color:black;"> <ins> Inndata </ins> </span>
- I utgangspunktet samme som kildedata

###### <span style="color:black;"> <ins> Klargjorte data </ins> </span>
- Variabeldefinisjoner - beskrivelse av hver enkelt variabel og hvordan den er beregnet
- Nøyaktighetsforbedrende tiltak som er utført

###### <span style="color:black;"> <ins> Statistikk </ins> </span>
- Variabeldefinisjoner
- Hvilke metoder og programmer/kode som er benyttet for å produsere statistikken

###### <span style="color:black;"> <ins> Utdata </ins> </span> 
- I utgangspunktet samme som for statistikk
