# Opprette Dapla-team

For å komme i gang med å opprette et Dapla-team trengs det en oversikt over teamets medlemmer og hvilke tilgangsgrupper medlemmene skal være med i. Det trengs også informasjon om hvilke Dapla-tjenester som er aktuelle for teamet å ta i bruk. Derfor har det blitt opprettet en egen veileder for dette kalt *Dapla Start*.

::: {.callout-note appearance="simple"}
Gå til [Dapla Start](https://start.dapla.ssb.no) for starte bestilling av et nytt Dapla-team.
:::

Når teamet er opprettet får alle medlemmene tilgang til sitt eget prosjekt i Google Cloud Platform (GCP), som er SSBs leverandør av skytjenester. Videre får hvert prosjekt et sett med tjenester og tilganger som knyttes til teamet. Det opprettes også datalagringsområder (kalt bøtter) som bare kan aksesseres av brukere som er med i teamets tilgangsgrupper.

Dapla-teamet vil også få sin egen gruppe i SSBs Active Directory slik at medlemskapet i gruppen kan administreres av Kundeservice.