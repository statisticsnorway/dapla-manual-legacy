# SSB-project

I forrige del forklarte vi hvordan man jobber med skarpe data på Dapla. Det neste steget vil ofte være å begynne å utvikle kode i Python og/eller R. Dette innebærer at man helst skal: 

- versjonshåndtere med **Git**
- opprette et **GitHub**-repo
- opprette et **virtuelt miljø** som husker hvilke versjoner av pakker og programmeringsspråk du brukte

I tillegg må alt dette konfigureres for hvordan SSB sine systemer er satt opp. Dette har vist seg å være unødvendig krevende for mange. Team Statistikktjenester har derfor utviklet et program som gjør alt dette for deg på en enkel måte som heter **ssb-project**. 

Vi mener at **ssb-project** er et naturlig sted å starte når man skal bygge opp koden i Python eller R. Det gjelder både på bakken og på sky. I denne delen av boken forklarer vi først hvordan du bruker **ssb-project** i det første kapittelet. Siden programmet skjuler mye av kompleksiteten rundt dette, så bruker vi de andre kapitlene til å forklare hvordan man ville satt opp dette uten hjelp av programmet. Dermed vil det være lett for SSB-ansatte å skjønne hva som gjøres og hvorfor det er nødvendig. 